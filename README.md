&#x202b;طبق [آموزش شخصی‌سازی دسکتاپ گنوم با Tweak Tool](http://h4x.ir/3) یاد دادم که چطوری با کمک `Gnome Tweak Tool` دسکتاپ گنوم خودتون رو شخصی‌سازی کنین. این‌سری یاد می‌گیرین یه دسکتاپ پویا برای خودتون درست کنین و دسکتاپتون رو از بی‌تحرکی در بیارین.

# &#x202b;کانکی چیست؟
ساده‌ترین جوابی که تو اینترنت پیدا میشه اینه:

> &#x202b;یک نرم‌افزار آزاد برای نظارت بر کارکرد سیستم می باشد و قابلیت نظارت بر قسمت هایی همچون پردازنده، حافظه، دیسک‌های ذخیره‌ سازی، شبکه، نرم‌افزارهای چندرسانه‌ای گوناگون و ... را دارد. کانکی برخلاف ابزا‌رهای ویجت آشنای ویندوز خروجی خود را مستقیما روی X window رسم می‌کند که باعث حجم کمتر و مصرف  منابع کمتر سیستم می‌شود.


# &#x202b;پیش‌نیازها
&#x202b;باز هم مثل همیشه اول چیزایی که باید رو سیستمتون باشه رو می‌گم:
* &#x202b;خود پکیج `conky`
* &#x202b;یه اپ مثل `conky manager` برای راحتی‌کار
* &#x202b;پکیج `jcal` (برای دبیانی‌ها پیش‌نهاد میشه که [از این راهنما ](https://wiki.ubuntu.ir/wiki/Jcal) نصب کنین که آخرین نگارش اون رو بگیرین
* &#x202b;پکیج `fribidi` که برای گرفتن خروجی فارسی تو ترمینال خیلی کاربردیه!
 
&#x202b;برای اینکه مطمئن شین ۲ تا گزینه آخرو دارین، یه پنجره ترمینال باز کنین، دستور `jdate +%G | fribid` رو بزنین، باید روز هفته به فارسی رو تو ترمینال ببینین.

# &#x202b;مراحل انجام کار
&#x202b;اول از صفحه [گیت‌هاب کانکی](https://github.com/Mr0Null/MrConky)، کانکی و متعلقاتشو (فونت ، ...) رو به هر روشی خواستین بگیرین (دانلود با فرمت zip، کلون ...) و تو آدرس `~/.conky` بریزین. اول از همه، فونت‌های توی فولدر رو نصب کنین. پیشنهاد میشه که حتما یه فولدر برای این کانکی تو دایرکتوری `~/conky` بسازین تا کانکی‌هانتون مرتب بمونه. مرحله بعدی، فعال سازی کانکی هست. راحت‌ترین راهش (راه با ترمینال داره که سخت‌تره!) اینه که با `Conky Manager` این کار رو کنیم!
کانکی منیجر رو باز کنین، یه لیست از کانکی‌هایی که تو همون آدرسی که گفتم نشون می‌ده، تیک کنار اون کانکی‌ای رو که کپی کردین، بزنین، کانکی اجرا میشه و بعد از هر بار ریستارت، باز هم اجرا میشه!

&#x202b;شما لازم نیست خودتون رو به این کانکی محدود کنین! می‌تونین همین کانکی رو ویرایش کنین و اگر خواستین، تو گیت‌هاب Pull Request بدین، یا همینجا نسخه خودتون رو به اشتراک بزارین! همچنین تعداد خوبی کانکی در اینترنت موجود است و می‌توانید خود آنها را استفاده کنید یا اینکه ویرایش کنید و سپس استفاده کنین. در ضمن فقط یک کانکی 
نمی‌تواند فعال باشد، بلکه چندین کانکی ‌می‌توانند فعال باشند.

&#x202b;**پ.ن:** با تشکر از آقای ARS (تلگرام: sudo_su) جهت معرفی کانکی!